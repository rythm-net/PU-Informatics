# НАРЪЧНИК НА МАЛКИЯ ПРЕДПРИЕМАЧ

## **ПОДГОТОВКА НА ЕКИПА**

Здравейте малки котки, за да успеете уверено да направите първите си крачки в света на големи бизнес е необходимо да подготвите и организирате работната си среда. Резултата от това свято действие ще служи като показно за всички задачи които сте свършили през триместъра. 
## <a name="_9kw8vps1x75q"></a>**ПРОЕКТНИ ИТЕРАЦИИ**
Проектна итерация е период от 2/3 седмици, в които екипа работи по поставените му задачи. Задачите се изпълняват както **самостоятелно** така и индивидуално. Итерацията приключва с публична защита на свършената от вас работа. Поради обстоятелствата в които сме поставени, тази защита ще се случва ексклузивно и само с помощта на видео записи. 
## <a name="_b9rj225s9tc"></a>**РОЛИТЕ ВЪВ ВАШИЯ ЕКИП**
Всяка екипна ротация се състои в избор на роли, разпределението им и извършването на набор от задачи касаещи тези роли. Ролите, от които можете да си избирате, са както следва 

|Developer 1|Разработва приложението|
| :- | :- |
|Developer 2 |Разработва приложението|
|QA|Грижи се за организацията и тестването на приложението|
|Project manager|Грижи се за организиране и разпределяне на задачите, подготовката на итерациите на проекта.|
|Product owner|Грижи се за защитата на продукта следенето на новите функционалности, промяната на съществуващите и отпадането на нерелевантните такива.|

## **РАБОТНО МЯСТО**
За да осигурим прозрачност на проектната дейност, всеки един от членовете на екипите трябва да разполага със самостоятелен акаунт в [GitHub](https://github.com/).

Всеки един от екипите трябва да притежава [организация в GitHub ](https://github.com/account/organizations/new)в която ще публикува прогреса по своята разработка. Организацията се създава от **ЕДИН ЧЛЕН** на екипа, като върху неговите плещи лежи нелеката задача да покани всички останали свои колеги, към новосъздадената организация.

![](img/Aspose.Words.7f7bb117-c94b-4427-8bac-f4a2978c3660.003.png)

Името на организацията трябва **ЗАДЪЛЖИТЕЛНО** да следва формулата, която е описана в следния шаблон:

**sp-2020-2021**-**{TEAM-NAME}**

Избора ви на име, може да се подчинява само и единствено на вашите принципи, желания и интереси. Подходете с чувство за хумор и бъдете креативни. Но задължително спазвайте следните безкрайно дразнещи правила 

- Името на вашия отбор трябва да се състои от **ДВЕ ДУМИ**
- Името на вашия отбор трябва да бъде на **АНГЛИИСКИ ЕЗИК**
- **ВСЯКА ЕДНА ОТ ДУМИТЕ** името на вашия отбор, трябва да започва с една и съща буква

**Валидни отборни имена:** 

- rapping-rabbits 
- anemic-acrobats 
- satanic-supporters

**Невалидни отборни имена:** 

- rule-brackets 	( **думичките започват с различни букви** )
- invisibility 	( **името на отбора е съставено от една дума** )
- borbeni-batki 	( **името на отбора е на шльокавица** )

![](img/Aspose.Words.7f7bb117-c94b-4427-8bac-f4a2978c3660.004.png)

**Пример:**

Ако екипа ви се казва : Creative Comunist името на вашата организация трябва да бъде 
**sp-2020-2021-creative-comunist**

Студента, който създаде организацията, трябва да покани всички свои съотборници към новореализираното работно пространство.

Организацията трябва **ЗАДЪЛЖИТЕЛНО** да покани ръководителя на курса **mihail-petrov за да може, да има прозрачност по активностите свързани със заданията.**

![](img/Aspose.Words.7f7bb117-c94b-4427-8bac-f4a2978c3660.005.png)

След успешно създаване на организацията, ще станете свидетели на прекрасно съобщение, което ще ви подкани да дадете допълнителна информация за вашия работен процес. Информацията е напълно опционална и можете да пропуснете тази стъпка напълно съзнателно. 

![](img/Aspose.Words.7f7bb117-c94b-4427-8bac-f4a2978c3660.006.png)

При създаването на нова организация няма да разполагате с нито едно активно репозитори в което да качвате кода си. 

![](img/Aspose.Words.7f7bb117-c94b-4427-8bac-f4a2978c3660.007.png)

<a name="_bszy5j5tmie3"></a><a name="_2mp9q9p16ha9"></a>Всички екипи създават едно единствено репозитори, което се нарича **project.** Всяка една от итерациите на проекта се случва в отделна папка наречена **iteration-{n}** където n е броя на актуалната итерация.

![](img/Aspose.Words.7f7bb117-c94b-4427-8bac-f4a2978c3660.008.png)

Създадената от вас организацията **е валидна за всички итерации**  За вдъхновение и пример можете да ползвате специално създаденото [demo репозитори за този курс](https://github.com/sp-2020-2021-creative-comunist/project)

**Студентите задължително качват своите самостоятелни задания в репозиторито на организацията, на своя екип, през техните лични GITHUB профили.**

## **Работа по проекто итерации и активности**
В рамките на програмата, ще получавате задачи, които трябва да изпълнявате както индивидуално така и отборно. 

С цел организиране на проекто итерацията и прозрачност в рамките на целия процес, е необходимо да следвате следните правила за правилно организиране на **GITHUB** репозиторито ви, които ще представим с кратка история в картинки.

**Ако в момента е времето за работа по първа итерация**. Необходимо е да създадем директория с наименование **iteration-1**

![](img/Aspose.Words.7f7bb117-c94b-4427-8bac-f4a2978c3660.009.png)

В Рамките на тази директория ще позиционираме няколко допълнителни помощни директории. 

- Директория **team** която ще съдържа всички документи, имащи отношение към екипната работа
- Директория за всеки един от студентите, които качват самостоятелна работа. Наименованието на директорията трябва да отговаря на формулата stu{**faculty-number**}

- ![](img/Aspose.Words.7f7bb117-c94b-4427-8bac-f4a2978c3660.010.png)
## **ИЗБОР НА РОЛИ**
В началото на всяка една проекто итерация (**с изключение на първата, която е свързана със сформирането на екипа**), екипа трябва да вземе важно решение, как да разпредели ролите в него. 

Към наръчника е приложен, специален Excel файл, наименуван **[роли], който трябва да отрази желанието на студента и неговата роля.** 

![](img/Aspose.Words.7f7bb117-c94b-4427-8bac-f4a2978c3660.011.png)

Всяка една от ролите ще има различна активност през отделните итерации на проекта, като вие **като екип имате пълната свобода да ги разпределите както сметнете за редно**, в зависимост от вашите силни и слаби страни. Резултатния файл, позиционирайте в папка **[team]**

![](img/Aspose.Words.7f7bb117-c94b-4427-8bac-f4a2978c3660.012.png)

**Всяка итерация изисква определена роля да се поема от различен член на екипа**. Не е позволено повторение на роли от един и същи студент.

### **Допълнителни препоръки**
Всички проблеми в екипа се решават само и единствено в екипа, преподавателя няма да решава спорове и конфликти, бъдете дипломатични и помнете, че отборната ви работа е една трета от крайната ви оценка. 

Следете заданията внимателно, голяма част от важните подробности, които са необходими за да се справите със задачите си, са описани в конкретните задания.

Ако в даден момент, изпитате затруднения проблеми или нужда да получите допълнителни насоки, винаги можете да се обърнете към прекрасния си лектор, който ще ви удостои с конкретен или по-вероятно философско объркващ отговор. 

Забавлявайте се и бъдете продуктивни, помагайте си, но не бъдете егоисти, цялата слава няма да бъде за вас ако вашият съотборник не си свърши работата и целия отбор пострада заради това.

# **Самостоятелни задачи**
Съдбата на предприемача е осеяна с трънливи пътеки и много агресия. Затова ви предоставяме невероятната възможност да участвате в единствена по рода си менторска програма която ще ви вземе от свободното време и ще ви изцеди ментално. 

По време на участието ви в проекта, ще имате серия от самостоятелни задачи, които нямат и не трябва да се бъркат с тези, които ще получавате по време на проекто итерациите си.

С цел оптимизиране на процеса по предаване на домашните всеки един от студентите ще трябва да направи самостоятелно **репозитори, в което да качва своите решения на самостоятелните задачи. Като членове на новосъздадената отборна организация, ще имате възможност да създавате нови репозиторита.**

![](img/Aspose.Words.7f7bb117-c94b-4427-8bac-f4a2978c3660.013.png)

Направете самостоятелно репозитори, именувано по формулата stu{**faculty-number**}. Обърнете внимание, че резултатния проект трябва да бъде публичен.

![](img/Aspose.Words.7f7bb117-c94b-4427-8bac-f4a2978c3660.014.png)

Начина по който ще именувате директориите в които ще качвате проектите си, ще бъде описан в рамките на самите задания.
