**организация на курса**

# Правилата на играта

Здравейте малки котки. Време е за първи сезон на вашето ЛЮБИМО ШОУ, в което кръвта, потта и сълзите ви ще бъдат разменна монета за вашите знания и умения. Време е за **Софтуерни процеси**.

**ВАШИТЕ ПРЕПОДАВАТЕЛИ**

От прашните мазета до лъскавите офиси, от близо и далеч, обходихме държавата, но открихме двама смелчаци, които вярват в справедливото обучение по софтуерни процеси. Екип от практици, който ще направи всичко по силите си да отвори черепните ви кутии и да приближи лъчите на познанието по близо до гънките на мозъчната ви кора.

**В лекционният курс** тази година ще черпите от знанията на **доцент Емил Дойчев** , съвременник на програмирането, набор на Java, професионалист с повече от здравословното, години опит, в сферата на разработката на софтуерни продукти. Този радетел за повдигането на интелектуалния потенциал съчетава в себе си непримиримост и спокойствие, което ще балансира потенциала на всеки новоизлюпен програмист, готов да инвестира от времето и живота си за благото на индустрията.

Кой по-добре ще ви вкара в пълна бойна готовност от единствения и неповторим **асистент Михаил Петров.** Той не просто се характеризира с невероятен чар и красота, перфектна усмивка и не пресъхваща мъдрост, но също така съдържа в себе си над 10 години опит в окопите на софтуерната индустрия, като момче за всичко. С много любов и добро настроение очакват ви интересни упражнения.

Дисциплината предоставя уникална възможност да се впуснете в два различни свята.Темите, които ще разискваме няма да имат огледални характеристики. Тоест лекциите и упражненията са напълно независими и единствената им допирна точка е техния контекст. Важно е да почерпите мъдрост от много различни и разнообразни източници за да формирате, гледната си точка по по-зрял и методичен начин.

По време на лекции ще си говорите за теоретичните характеристики на някой от най-популярните софтуерни процеси, къде, как и защо се прилагат в необятните дебри на съвременната ИТ индустрия.

Упражненията ще ви предоставят гледните точка на черноработниците. Как обикновения човек подхожда към описаното в дебелите книги, за да трансформира теорията в практика.

### Организация на курса

#### **Седмични лекции**

Лекциите се провеждат всяка **сряда** от **17:00** до **18:45** в една група по посочената за деня програма. В рамките на лекциите, невероятно чаровният ви преподавател ще активира интелектуалните ви чакри със силата на примерите и спокойните обяснения, на сложния теоретичен апарат на софтуерните процеси.

#### **Седмични упражнения**

**Упражненията** се провеждат всеки вторник от **11:15** до **12:45** в **една група** по посечената за деня програма. Не закъснявайте, лекторът мрази студените да идват след като стрелките на часовника са подминали началния час. Внимавайте! Става много зъл!

В рамките на упражненията се коментират примери, демонстрират се добри практики подходи документи, методи, системи и други похвати за управление на някой от най-типичните комуникационни премеждия, в съвременния ИТ свят.

Всички задачи, упражнения, семинари, линкове и прочие ще намерите в официалния **Google Classroom на курса**.

### Самостоятелни и отбори активности / изпити

#### **Седмични самостоятелни активности**

Всяка една седмица ще получавате нова задачка закачка, с която трябва убедително да се справите. Ще сте се изправили пред 7 демонични предизвикателства, които ще са преобърнали представите ви за програмирането _**(малко преувеличаваме).**_

Успешното решаване на всяко домашно ще ви донесе слава, богатства, универсалното уважение на всички момчета и момичета, житейски опит и точки, разбира се. Количеството и разпределението на домашните можете да видите в шарената таблица.

<table>
    <tr>
        <td colspan="5" style="text-align: center">
            СЕДМИЧНИ ИНДИВИДУАЛНИ ЗАДАЧИ
        </td>
    </tr>
    <tr>
        <td>домашно</td>
        <td>време да работа</td>
        <td>дата на получаване</td>
        <td>дата на предаване</td>
        <td>точки</td>
    </tr>
    <tr>
        <td>1</td>
        <td>1 седмица</td>
        <td>05/10/2021</td>
        <td>11/10/2021</td>
        <td>10</td>
    </tr>
    <tr>
        <td>2</td>
        <td>2 седмици</td>
        <td>12/10/2021</td>
        <td>25/10/2021</td>
        <td>20</td>
    </tr>
    <tr>
        <td>3</td>
        <td>1 седмица</td>
        <td>26/10/2021</td>
        <td>25/10/2021</td>
        <td>10</td>
    </tr>
    <tr>
        <td>4</td>
        <td>1 седмица</td>
        <td>02/11/2021</td>
        <td>01/10/2021</td>
        <td>10</td>
    </tr>
    <tr>
        <td>5</td>
        <td>1 седмица</td>
        <td>26/10/2021</td>
        <td>25/10/2021</td>
        <td>10</td>
    </tr>
    <tr>
        <td>6</td>
        <td>1 седмица</td>
        <td>02/11/2021</td>
        <td>01/10/2021</td>
        <td>10</td>
    </tr>
    <tr>
        <td>7</td>
        <td>1 седмица</td>
        <td>02/11/2021</td>
        <td>01/10/2021</td>
        <td>10</td>
    </tr>    
    <tr>
        <td colspan="4" style="text-align: center">максимален брой точки</td>
        <td>80</td>
    </tr>
</table>

Подробности за домашните, формата на предаване и всички интересни хрумки и чуденки ще бъдат отговорени от лектора, по време на упражненията.

#### **Отборни активности**

Всички софтуерни проекти, пък и защо не всички човешки, се провалят не заради липсата на гениални програмисти, а поради не възможността за адекватно справяне с предизвикателствата в екипна обстановка. Много сме далече от идеята, че ще ви научим да играете отборната игра, по начин достатъчно задоволителен за нуждите на съвременния пазар, но можем да опитаме. Ще бъдете поставени в симулация на екипна дейност, в която ще трябва да предприемете действия свързани с определена роля, ангажимент отговорност и други подобни.

В рамките на курса, ще трябва да подадете ръка на своите колеги и да откриете заедно общо решение на проблем. Подробности за отборната активност ще получите от прекрасния си лектор, по време на упражненията. В следващата таблица ще откриете информация за разпределението на задачите по седмици

<table>
    <tr>
        <td colspan="5" style="text-align: center">
            СЕДМИЧНИ ОТБОРНИ ПРОЕКТО ИТЕРАЦИИ
        </td>
    </tr>
    <tr>
        <td>домашно</td>
        <td>време да работа</td>
        <td>дата на получаване</td>
        <td>дата на предаване</td>
        <td>точки</td>
    </tr>
    <tr>
        <td>1</td>
        <td>2 седмици</td>
        <td>05/10/2021</td>
        <td>11/10/2021</td>
        <td>20</td>
    </tr>
    <tr>
        <td>2</td>
        <td>2 седмици</td>
        <td>12/10/2021</td>
        <td>25/10/2021</td>
        <td>20</td>
    </tr>
    <tr>
        <td>3</td>
        <td>3 седмици</td>
        <td>26/10/2021</td>
        <td>25/10/2021</td>
        <td>20</td>
    </tr>
    <tr>
        <td>4</td>
        <td>3 седмици</td>
        <td>02/11/2021</td>
        <td>01/10/2021</td>
        <td>20</td>
    </tr>
    <tr>
        <td colspan="4" style="text-align: center">максимален брой точки</td>
        <td>80</td>
    </tr>
</table>

#### **Бонус задания**

В рамките на триместъра ще имате възможност да получите допълнително бонус точки по усмотрение на преподавателския състав. Ще бъде разпределен актив от **10 бонус точки**, за участие в различни инициативи и проявления.

#### **Теоретичен изпит**

Последната стена, която ще трябва да изкачите ще бъде **финалният теоретичен изпит**. Той ще съдържа затворени въпроси, от материала по време на лекциите, като максималния брой точки, които можете да получите е **40 точки**.

#### **Финална оценка**

Максималният брой точки, които можете да натрупате в рамките на целия курс е _ **210 точки** _.

<table>
    <tr>
        <td colspan="3" style="text-align: center">
            Словесно-точкова трансформация
        </td>
    </tr>
    <tr>
        <td>оценка</td>
        <td>от (точки)</td>
        <td>до (точки)</td>
    </tr>
    <tr>
        <td>Отличен (6)</td>
        <td>186</td>
        <td>-</td>
    </tr>
    <tr>
        <td>Много добър (5)</td>
        <td>161</td>
        <td>185</td>
    </tr>
    <tr>
        <td>Добър (4)</td>
        <td>136</td>
        <td>160</td>
    </tr>
    <tr>
        <td>Среден (3)</td>
        <td>111</td>
        <td>135</td>
    </tr>
    <tr>
        <td>Слаб (2)</td>
        <td>0</td>
        <td>110</td>
    </tr>
</table>

Моля запознайте се с правилата, за приключване на курса, за да имате предвид особеностите, които трябва да имате предвид, когато се впуснете в приключението наречено Софтуерни процеси.

### Как се завършва този курс (особености)

Преди да приключите с четенето на този информационно-напоителен документ, трябва да си кажем някои тежки неща, които се надяваме да мотивират будните ви душици и да положат повече усилия в рамките на последните 10 седмици от академичната година.

Добихте вече представа пред какви чудовища ще се изправите с оголен меч в ръка. Разбрахте, че приключението ще е епично, изпълнено с препятствия, блокади и много емоции. Вярваме силно, че пътешествието в света на програмирането трябва да е магическо и незабравимо. Затова ще положим максимални усилия да направим прекараното с нас време вълшебно и да оставим в главите ви спомени за цял живот.

За да завършите, курса е необходимо да са налице следните два успеха :

- сбора на точките, които сте акумулирали **по време на триместъра** заедно с тези, които ще получите от **теоретичния изпит** да достигат минимум **СРЕДЕН 3**
- Трябва да получите поне **50**** %**от общия брой точки от теоретичния изпит, което значи минимум 20 точки.

Силно вярваме, че усилията които полагате, за да се справите с материала трябва да бъдат разпределени както в **практическото** му усвояване така и в **теоретичното**.

**Точки се събират само и единствено по време на триместъра** от активности свързани с домашни работи, отборни проекто итерации и евентуални бонус активности, които ще бъдат предложени на вашето внимание.

Ако получите оценка различна от **СЛАБ** , в рамките на триместъра, то можете да се потупате по рамото и да продължите напред в своето приключение. **НЕ СЕ ДОПУСКА ПОВИШАВАНЕ НА ОЦЕНКА** , на поправка или ликвидация.

Ако **НЕ УСПЕЕТЕ** да достигнете заветна оценка **СРЕДЕН** , ще получите **специална поправителна задача** , **с висока степен на сложност** , която ще бъде администрирана и проверявана, изключително строго и внимателно от преподавателския екип. Правилата в тази ситуация ще бъдат предоставяни заедно със самата задача.

Силно препоръчваме, да ползвате максимално добре времето в което ще сме заедно за да превърнете информацията в знания, нямаме желание да отбиваме номера, затова не го правете и Вие.

Пожелаваме ви приказни моменти, забавлявайте се максимално.