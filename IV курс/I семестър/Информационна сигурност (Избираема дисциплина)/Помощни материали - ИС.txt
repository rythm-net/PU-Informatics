1. Какво представлява информационната сигурност?
Отг: Информационна сигурност се занимава със защитата на информацията (често се говори за данни) и информационните системи от неоторизиран достъп, използване, разкриване, промяна, прочитане, запис и унищожаване. 
Тя обхваща инструментите и процесите, които организациите използват за защита на информацията (например установяване на правила, които предотвратяват достъпа на неоторизирани лица до бизнес или лична информация).
Информационна сигурност засяга и практиките по управление на рисковете, свързани с използването, работата, съхранението и разпространението на информацията както и системите и процесите, използвани за тези цели.

2. Криптография - определение и видове
Отг: 
определение: Криптографията (от гръцките думи криптос - "скрит", и графо - "пиша") е наука, която се занимава с теорията и практиката на скриване на информация.
Криптографията е изучаването на това как да се променят съобщенията ни, така че някой, който ги прихване, да не може да ги прочете без подходящия алгоритъм или ключ, т.е. обработка на данни до неразбираема форма, която е обратима, без обаче данните да се загубят.

видове: Криптография със симетричен ключ + асиметричен/публичен ключ + цифров подпис + квантова 

3. Мобилна сигурност - определение
Отг: Мобилната сигурност се отнася до защитата на мобилните устройства (като смартфони и таблети), операционните системи, приложенията и данните, които се предават и съхраняват в тези устройства. Целта на мобилната сигурност е да предпази потребителите и организациите от различни заплахи и рискове, свързани с използването на мобилни устройства, като например кражба на данни, неоторизиран достъп, злонамерени софтуери (малуери), загуба на устройства и други видове атаки.

4. Контрол на достъпа - определение
Отг: Контролът на достъп представлява процеса на регулиране или ограничаване на достъпа до физически обекти, компютърни системи, мрежи или информационни ресурси. Целта на контрола на достъпа е да се гарантира, че само упълномощени потребители имат право на достъп до определени ресурси, докато неоторизираните лица са отхвърлени.
В контекста на информационната сигурност, контролът на достъп включва следните основни компоненти: идентификация (когато потребител претендира за самоличност / се представя за някого) + автентикация (процес на доказване от
страна на човека, процеса или системата, че в действителност е/са тези, за които се представят) + оторизация (това е начин за управляване на достъпа до ресурси като например файлове, но е и набор от позволения, които потребителят може да има върху системата или в мрежата)

5. Мрежова сигурност - заплахи
Отг: Man in the Middle Attack - това е атака, която се изразява в поставяне в КМ на хакера между клиентска програма и сървър. В тази ситуация (място) той/тя може да прихване комуникацията между клиента и сървъра и да разбере пароли, номера на карти и всякаква информация за клиентския акаунт/профил.

Denial of Service DDoS (Distributed Denial of Service) - това е атака за отказ на услуга, опит даден ресурс, предоставян от компютър (наричан жертва), да бъде направен недостъпен за целевите му потребители. Обикновено жертви на такива атаки стават популярни уеб сървъри, мейл услуги и други, като целта е те да станат недостъпни от Интернета.

IP Spoofing - това е метод за маскиране на едно устройство като друго. Той бива използван за неотозизиран достъп, за кражба на данни и др.

ARP Positioning - това е атака, която променя маршрута на мрежовия трафик така, че той да преминава през атакуващата машина, като така извлича цялата информация, предназначена за жертвата.

TCP kill - това е атака, която използва механизма за изграждане на TCP сесии, които след това прекратява и не позволява отварянето на нови такива. Прекратява интернет достъпа до машината жертва.

6. Архивиране - определение
Отг: Един от най-полезните методи при възстановяване след бедствие е използването на т.нар. резервни копия на информация. Те представляват съхранена (архивирана) на определен момент във времето информация данни от дадена информационна система. Информацията, която се съхранява, може да е както цифрови данни, така и системни настройки, конфигурация на инсталиран софтуер и хардуер и др.

7. Конфиденциалност - определение
Отг: Конфиденциалността представлява предотвратяване разкриването на информация на неоторизирани лица или системи, т.е. всеки набор от данни да е достъпен само от точно определено лице или група лица, или информационни системи. Липсата/провал на конфиденциалност се нарича и нарушение и по принцип не може да се поправи/отреагира.

8. Наличност - определение
Отг: Наличността позволява оторизирани потребители лица или компютърни системи да достъпят информация безпрепятствено или без
обструкция (възражение) и да я получат в необходимия формат.За разлика от конфиденциалността и интегритета, които се свързват по-скоро с данните, събирани и обработвани от информационните системи, наличността се свързва с информационните услуги.