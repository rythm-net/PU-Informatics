<h1 align="center">КВАЛИФИКАЦИОННА ХАРАКТЕРИСТИКА НА СПЕЦИАЛНОСТ "ИНФОРМАТИКА"</h1>

> [!NOTE]
> Специалността **„Информатика”** е от областта на висше образование 4. Природни науки, ма­те­ма­тика и ин­форматика по про­­фесионалното направление 4.6. Информатика и компютърни на­у­ки. Обу­­чението по специалността за об­ра­зо­ва­телно-квалификационна сте­пен **„Бака­ла­вър”** има ре­дов­на и задочна форма с продължителност 4 години. За­­­вършилите ба­ка­лав­ри по тази специалност при­­до­би­­ват про­фесионална квалификация **„Информатик“**.

## Обща характеристика на специалността
Специалността си поставя за цел да акцентира не само върху езиците и технологиите за програмиране, но и да покаже пътища за анализиране и решаване на разнообразни проблеми във областта софтуерното производство, компютърната графика, изкуствения интелект, мрежи, разпределени приложения, качество и сигурност на софтуера. Специалността осигурява базова широкопрофилна подготовка по информатика чрез за­дъл­жи­телните фундаментални дисциплини, включени в учебния план. С избираемите дисциплини сту­ден­тите се подготвят по-задълбочено в избрана от тях област в информатиката и най-съвременните софтуерни технологии, а с факултативните дис­циплини могат да изучават специализирани курсове в областта на математиката, икономиката, биз­не­са, правото, психологията, езиковото обучение и други. Практиката по специалността и преддипломният стаж се провеждат в сътрудничество с авторитетните работодателски организации **БАСКОМ** и **„Клъстер информационни и комуникационни технологии Пловдив”**. Те осигуряват необходимата подготовка на студентите за реализация на трудовия пазар.

Завършилите специалността притежават базови математически познания, необходими на професионалните информатици в об­ласт­та на линейна алгебра, математически анализ, геометрия, дискретна математика, модели на реални процеси, вероятности и приложна статистика, числени методи. Те имат задълбочени познания върху основите на информатиката и информационните процеси и модели, анализа и прилагането на програмни и информационни технологии, проблемите на информационното обслужване, съвременните методи и системи за проектиране, разработване и внедряване на програмни продукти. Освен необходимите научни познания, учебният план предвижда при­добиване на основните за професионалните информатици технически умения. В процеса на обу­че­ние те са придобили и допълнителни умения и знания като самостоятелно търсене на необходима ин­фор­мация в литературни източници и в Интернет, мултимедийно презентиране на различни проекти, док­лади и съобщения, работа в екип, достатъчно добро владеене на английски език в областта на изучаваната спе­ци­ал­ност.

## Компетентности на дипломираните по специалността
При завършване на бакалавърската степен, студентът трябва да е способен да:
- Да показва задълбочени познания за информационните процеси, модели и сис­теми, анализа и прилагането на програмни и ин­фор­ма­ционни технологии;
- Да внедрява и използва програмни продукти и информационни системи в различни области на човешката дейност;
- Да прилага най-новите информационни технологии в различни сфери от обществения жи­вот;
- Да използва математическия апарат за създаване на формални модели в раз­лич­ни пред­мет­ни области;
- Да моделира, проектира и създава софтуерни приложения.

Наред с информатичната и математическа компетентности, характерни за професионалното нап­рав­ление, всеки дипломиран информатик тряб­ва да е придобил и следните ключови умения и ком­пе­тен­тности:
- Способност за логическо мислене и моделиране на реални процеси.
- Способност за работа в екип.
- Способност за самостоятелно търсене на информация и натрупване на допълнителни знания.
- Способност за прилагане на математическия апарат в различни предметни области с помощта на най-новите информационни технологии.
- Познания за специфични програмни езици или софтуер.
- Познания за съвременен софтуерен дизайн или уеб-базирани и мобилни системи.
- Умения за създаване на софтуерни приложения.
- Умения за професионална комуникация на английски език.

## Перспективи за реализация
Завършилите специалността са подготвени да прилагат знанията си в различни области на човешката дейност. Бакалаврите по информатика се реализират като спе­ци­а­лис­ти в компютърни и софтуерни фирми, научни организации, банки, застрахователни дружества и дру­ги, където проектират, създават, оценяват и внедряват различните софтуерни системи, обучават пот­ребителите на такива системи и прилагат информационните технологии в различни области на чо­веш­ката практика. След завършване и на магистърска степен те имат възможност да продължат обу­чението си за образователната и научна степен **„Доктор”** и да се реализират като пре­по­да­ва­те­ли и научни работници във висши училища и научни институти.

## Гъвкавост на обучението по специалността
Във ФМИ са осигурени параметрите, га­ран­­ти­ращи гъвкавостта на избраната специалност: придобиване на допълнителна професионална ква­лификация **„Учител по математика” & „Учител по информатика и информационни технологии”** :
- При­добиване на втора или на нова специалност в рамките на обучението по една образователна сте­пен
- Преминаване от обу­че­ние в една образователна степен към обучение в друга
- Придобиване на по-висока образователна степен
- Завършване на обучението в съкратени срокове при желание от страна на обучаваните
- Придобиване на нова специалност
- Частично обучение на български и чуж­де­стран­ни студенти в избраната от тях специалност във Факултета
- Преместване на студенти в друго вис­ше училище, факултет, специалност и форма на обучение
- Прекъсване на обучението от страна на сту­дентите, както и продължаването му след това
- Избор на преподавател от студентите, когато по една дисциплина обучението се води от повече от един преподавател.
